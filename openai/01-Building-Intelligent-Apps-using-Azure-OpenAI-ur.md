# ایزر اوپن اے آئی سے ذھین ایپس کی تخلیق

## عبارت

ایڈوب فوٹوشاپ میں آپ کوئی بھی تصویر لیجئے، تصویر کا ایک علاقہ منتخب کریے، اور عبارت سے بتائیے کہ آپ کیا تصویر بنانا چاہتے ہیں۔

چند لمہوں میں ایڈوب فوٹوشاپ آپ کی ٹائپ کردہ تفصیل کے تین تغیرات پیدا کرتا ہے۔

آپ اگلے بٹن پر کلک کر کے تیار کردہ تغیرات دیکھ سکتے ہیں۔

ایزر اوپن اے آئی کا استعمال کرتے ہوئے ذہین ایپس بنانے کے اجلاس میں خوش آمدید۔

آپ کو انٹرنیٹ پر لارج لینگوج ماڈل کی اصطلاح تو ملی ہوگی۔

حقیقت میں، ایک لارج لینگوج ماڈل یا زبان کا بڑا خاکہ صرف ایک تصور ہے، جیسے آبجیکٹ اورینٹڈ یا مادہ پر مبنی پروگرامنگ۔ یہ کسی مخصوص کمپنی سے متعلق نہیں ہے۔

ایل ایل ایم یا یا زبان کا بڑا خاکہ صرف ایک مشینی آگاہی کا خاکہ ہے جسے کسی بھی مشینی آگاہی خاکے کی طرح تربیت دی گئی ہے۔ اسے بڑا کہا جاتا ہے کیونکہ اسے ایک بہت بڑی عبارت پر تربیت دی گئی ہے۔

فاؤنڈیشن ماڈل کی اصطلاح ایل ایل ایم کے لیے استعمال ہوتی ہے۔

کسی بھی مشین لرننگ ماڈل کی طرح، ایل ایل ایم میں ایک یا زیادہ پیرامیٹرز یا اقدار ہوتی ہیں۔

بڑے لینگویج ماڈلز کی کچھ مثالیں مائیکروسافٹ کی طرف سے جی پی ٹی تین اشاریہ پانچ، ڈیٹابرکس کا بنایا گیا ڈولی اور گوگل کی طرف سے بارڈ ہیں۔

میں نے ایک لنک بھی شامل کیا ہے جس میں مختلف زبان کے خاکوں کی فہرست ہے۔

ایک بار پھر، یاد رکھیے کہ زبان کا ایک بڑا ماڈل صرف ایک مشین لرننگ ماڈل ہے اور کچھ بھی نہیں۔

اس جلسے سے میرا مقصد آپ کو اوپن اے آئی کے تصورات سے ہم آہنگ کرنا ہے، آپ کو سکھانا ہے کہ ایزر اوپن اے آئی کا استعمال کرتے ہوئے کیسے تخلیق کی جائے، اور مختصراً کہ آپ لینگ چین اور سیمینٹق کرنل میں فرق کیسے کر سکتے ہیں۔

اِس سال کے شروع میں زبان کے بڑے خاکے جیسے جی پی ٹی کے دستیاب ہونے سے پہلے، جسے میں پرانا زمانہ کہوں گا، ایک عام نیورل نیٹ ورک کچھ اس طرح نظر آتا تھا۔

اِس میں کچھ اِن پُٹ پر مشتمل ایک داخلی پرت، کچھ آؤٹ پُٹ پر مشتمل ایک نتیجہ پرت، اور ایک یا ایک سے زائد پوشیدہ پرتیں شامل تھیں۔

نیورل نیٹ ورکس کی تین عام مثالیں کاوانوشنل نیورل نیٹ ورکس یا سی این این، ریکررنٹ نیورل نیٹ ورکس یا آر ایں ایں، اور جینیریٹو ایڈورسیریل نیورل نیٹ ورکس یا گین ہیں۔

کاوانوشنل نیورل نیٹ ورکس بنیادی طور پر تصاویر پر عمل درآمد کرنے کے لیے استعمال ہوتے ہیں تاکہ کمپیوٹر کو یہ تعین کر سکے کہ تصویر کیا ہے۔

ریکررنٹ یا متواتر نیورل نیٹ ورکس کو کسی عبارت پر عمل درآمد کرنے کے لیے استعمال کیا جاتا ہے۔

آخر میں، جنریٹیو ایڈورسریل نیٹ ورکس کو مواد تیار کرنے کے لیے استعمال کیا جاتا ہے۔

اِس نئے دور میں آپ کو نیورل نیٹ ورکس کو خود تیار کرنے کی ضرورت نہیں۔ آپ کو پہلے سے تیار شدہ مشین لرننگ ماڈل ملتا ہے جسے آپ کچھ اِن پُٹ معلومات فراہم کرتے ہیں اور آؤٹ پُٹ کے طور پر نتائج حاصل کرتے ہیں۔

اوپن اے آئی کی صورت میں اِن پُٹ ایک عبارت اور نتیجہ بھی عبارت کی صورت میں ہوتا ہے۔ یاد رکھیں، نتیجہ کو ردعمل یا رسپونس بھی کہا جاتا ہے۔

مزید وسعت دینے کے لیے، اِن پُٹ کو پرامپٹ یا سوال کے طور پر جانا جاتا ہے۔ نتیجہ یا تو متن، یا تصویر، یا پروگرامنگ کوڈ بھی ہو سکتا ہے۔

ایزر اوپن اے آئی میں زبان کا بڑا خاکہ ایزر میں موجود ہوتا ہے اور ایک اے پی آئی سروس کے طور پر ظاہر کیا جاتا ہے۔

درحقیقت ہر آؤٹ پُٹ کو مشین لرننگ ماڈلز کا استعمال کرتے ہوئے بنایا جاتا ہے۔

عبارت آؤٹ پٹ جی پی ٹی ماڈلز کا استعمال کرتے ہوئے تیار کی جاتی ہے۔ تصویر کا آؤٹ پٹ ڈالی کا استعمال کرتے ہوئے تیار کیا جاتا ہے، اور پروگرامنگ کوڈ کوڈیکس ماڈلز کا استعمال کرتے ہوئے تیار کیا جاتا ہے۔

مختصر یہ کہ ایزر اوپن اے آئی سے ایک بار اِن پُٹ فراہم کرنے کے بعد، نتیجہ یا تو تکمیل، مکالمے کی تکمیل یا ایمبیڈنگ مطلب سرایت کے طور پر حاصل کیا جاسکتا ہے۔

تکمیل صرف ایک سوال کا جواب ہوتی ہے، جبکہ ایک مکالمے کی تکمیل ایک جاری گفتگو کا جواب ہوتی ہے۔ ہم تھوڑی دیر بعد ایمبیڈنگ یا سرایت پر بات کریں گے۔

جب آپ ایزر اوپن اے آئی کا ماڈل استعمال کرتے ہیں، تو آپ دو پیرامیٹرز یا اقدار، درجہ حرارت اور ٹاپ پی بتاتے ہیں۔ اِن پیرامیٹر یا اقدار میں سے ہر ایک اس بات کا تعین کرتی ہیں کہ پیدا کیا نتیجہ فراہم کردہ عبارت سے کتنا قریب ہیں۔ پیرامیٹرز کی قدر جتنی زیادہ ہوگی، آؤٹ پُٹ کا تعلق اِن پُٹ سے اتنا ہی کم ہوگا۔ آپ کو اِن دو پیرامیٹرز کی قدروں کو ردوبدل کرنا پڑے گا تاکہ ایک توازن قائم کیا جا سکے جو آپ کی ضرورت کے لیے موزوں ہو۔

کسی بھی وقت، کمپیوٹر کے ذریعے متن پر کارروائی کی جاتی ہے، اسے نیچرل لینگویج پروسیسنگ یا این ایل پی یا قدرتی زبان پر عمل کہا جاتا ہے۔ یہ فہرست ان کاموں سے متعلق ہے جو این ایل پی سے وابستہ ہیں۔

آئیے اس جلسے میں پہلے مظاہرے کو دیکھتے ہیں، جس تک صرف مائیکروسافٹ ملازمین کو رصائی حاصل ہے۔

اپنے ویب براؤزر میں ویب سائٹ فاؤنڈری ٹول کٹ ڈاٹ ایزور ویب سائٹس ڈاٹ نیٹ سلیش پلے گراؤنڈ وی ٹُُُو کو کھولیے۔

سرچ باکس میں اپنا سوال ٹائپ کریں۔

جب آپ بٹن پر کلک کرتے ہیں، تو یہ ویب سائٹ ایزر اوپن اے آئی اے پی آئی سروس کو کال کرتی ہے تاکہ آپ کو جواب واپس کیا جا سکے۔ وہ تیار کردہ جوابی متن آپ کی سکرین پر ظاہر ہوتا ہے جیسا کہ دیکھا جا سکتا ہے۔

جب آپ ایزر اوپن اے آئی استعمال کرتے ہیں آپ کو اِن تین تصورات کو سمجھنے کی ضرورت ہے۔ ٹوکن یا علامت، ویکٹر یا مجموعی سمت اور ایمبیڈنگ یا سرایت۔

آئیے پہلے ٹوکنز کو دیکھتے ہیں۔

اگر آپ کے پاس متن کا کوئی ٹکڑا ہے جیسے یہ عبارت، تو اے پی آئی متن کو الگ الگ حصوں میں تقسیم کرتی ہے۔

اس منظر نامے میں، مثالی عبارت دس ٹوکن پر مشتمل ہے۔ ٹوکن کسی جملے کی پیمائش کرنے اور لاگت کا حساب لگانے کا طریقہ پیش کرتے ہیں۔

ویکٹر یا مجموعی سمت اِن پُٹ عبارت کی ایک عددی نمائندگی ہیں۔

عبارت کو ویکٹر یا مجموعی سمت میں تبدیل کرنے کے عمل کو ایمبیڈنگ یا سرایت کہا جاتا ہے۔ آپ کو اس کو حاصل کرنے کے لیے کچھ کرنے کی ضرورت نہیں ہے کیونکہ یہ خود بخود ہوتا ہے۔

آئیے ایک مثال دیکھتے ہیں کہ ویکٹر یا مجموعی سمت کیوں استعمال ہوتے ہیں۔

مثال کے طور پر، آپ کے پاس ایک لفظ پاکستان ہے، جس کا تعلق چین اور سعودی عرب سے تو ہے، مگر پیزا سے نہیں۔

دوسری مثال میں، لفظ پیزا کا تعلق برگر یا میکرونی سے ہو سکتا ہے، لیکن لفظ اردو سے نہیں۔

کمپیوٹر ان کا حساب ویکٹر یا مجموعی سمت کے استعمال سے کرتا ہے۔

ویکٹر یا مجموعی سمت کیوں استعمال ہوتے ہیں؟ اس کا جواب ہے مماثلت۔
ا
یک بار پھر، عددی قدر جسے ویکٹر یا مجموعی سمت کہتے ہیں اس بات کا تعین کرتی ہے کہ دو الفاظ یا عبارت کے ٹکڑے آپس میں ایک دوسرے سے کتنا قریب ہیں۔ 

آئیے ایک مظاہرہ دیکھتے ہیں۔

اے کے اے ڈاٹ ایم ایس سلیش ویکٹر سرچ ڈیمو پر جائیے۔ کوئی بھی اصطلاح جسے آپ تلاش کرنا چاہتے ہیں ٹیکسٹ بکس میں درج کیجیئے، ویب سائٹ ویکٹر کا استعمال کرتے ہوئے متعلقہ اصطلاحات کا تعین کرتی ہے اور آپ کے ویب براؤزر میں نتائج دکھاتی ہے۔
آ
پ اس طرح کسی اصطلاح سے متعلق تصاویر بھی تلاش کر سکتے ہیں۔

آپ نے یہ تصویر پہلے دیکھی ہے۔

یزر اوپن اے آئی میں آپ اے پی آئی کو کال کرنے کے لیے ایک ایپلیکیشن کوڈ استعمال کرتے ہیں۔

اور اس کے نتیجے میں آنے والے نتائج بھی ایپلیکیشن کے ذریعہ ہی استعمال ہوتے ہیں۔

مجھے ٹی پرامپٹ چیٹ بوٹ کے ساتھ اس کا مظاہرہ کرنے دیں۔ ایک بار پھر، یہ مظاہرہ صرف مائیکروسافٹ ملازمین کے لیے قابل رسائی ہے۔

اگر آپ اے کے اے ڈاٹ ایم ایس سلیش ٹی پراپٹ پر اپنے ویب براؤزر میں ٹی پراپٹ چیٹ بوٹ پر جاتے ہیں، تو آپ ایک ایسا ماڈل منتخب کر سکتے ہیں جس پر اس چیٹ بوٹ کو تربیت دی گئی ہو۔ جب آپ کچھ درج کرتے ہیں تو ایزر اوپن اے آئی اے پی آئی سروس سے حاصل ہونے والا جواب صفحہ پر ظاہر ہوتا ہے۔

یقیناً آپ کو ایزر اوپن اے آئی اے پی آئی سروس کو کال کرنے کے لیے کوڈ لکھنا ہوگا۔

آپ جو کوڈ لکھتے ہیں اس میں تین مراحل ہوتے ہیں۔

نمبر ایک، آپ کو ایزر پورٹل کا استعمال کرتے ہوئے ایزر اوپن اے آئی اے پی آئی سروس کی تعیناتی کرنی ہوگی۔

دوسرا، آپ کو ایک ماڈل تعینات کرنا ہوگا۔

اور آخر میں نمبر تین، آپ کو اے پی آئی کو کال کرنے کے لیے کوڈ لکھنا ہوگا۔

آئیے اس کا مظاہرہ دیکھتے ہیں۔

ایزر پورٹل میں لاگ ان کریں اور ایک ایزر اوپن اے آئی اے پی آئی سروس کی مثال بنائیں۔

آپ نے جو ایزر اوپن اے آئی اے پی آئی سروس اختتامی نقطے بنایا ہے اس کے ساتھ کھیلنے کے لیے، اس بٹن پر کلک کریں اور ایزر اوپن اے آئی اسٹوڈیو پر جائیں۔

آپ تعیناتی اسکرین پر ایک ماڈل بنا سکتے ہیں اور پھر اپنے اے پی اختتامی نقطے کے ساتھ چیٹ کر سکتے ہیں۔

جب آپ اے پی آئی کو کال کرنے کے لیے کوڈ لکھ رہے ہوتے ہیں، تو آپ یا تو لینگ چین یا سیمینٹق کرنل استعمال کر سکتے ہیں۔ آپ دونوں میں سے ایک کوئی بھی لائبریری استعمال کر سکتے ہیں۔

لینگ چین اوپن سورس ہے اور اسے جاوا سکرپٹ پائیٹھن یا ٹائپ سکرپٹ میں لکھے گئے کوڈ میں استعمال کیا جا سکتا ہے۔ آپ لینگ چین ڈاٹ کام پر مزید مثالیں دیکھ سکتے ہیں۔

دوسری طرف، سیمینٹق کرنل مائیکروسافٹ کی ملکیت ہے اور اسے سی شارپ پائیٹھن یا جاوا میں کوڈ لکھنے کے لیے استعمال کیا جا سکتا ہے۔

آپ اے کے اے ڈاٹ ایم ایس سلیش سیمینٹق کرنل پر اس کے بارے میں مزید جان سکتے ہیں۔

میں نے چند ماہ قبل اس یو آر ایل پر انگریزی اور اردو میں سیمینٹق کرنل پر ایک پوسٹ لکھی تھی۔

آپ کو اس گٹ ھب ذخیرہ میں سیمینٹق کرنل کے کچھ نمونے مل سکتے ہیں۔

براہ کرم اس ویڈیو اور درج ذیل یو آر ایل کو شیئر کریں۔ 

شکریہ

